Colophon, ff. 198a5-199a7[...]Author Colophon, f. 198a5-b7rdo rje 'dzin pa rnams dang rgyal ba'i bdag po'i gsang ba'i mdzod ni gzhan med pa// de'ang shes rab mig zhan dad pa'i
gom stobs 'khyor ba bdag gis ci byar yod// de lta na yang ngag gi dbang phyug dang ni 'jig rten mgon po'i thugs rje yis// bdag la yongs su skyang ba mdzad pas blo zhan
bdag kyang spobs pa cung zad skyes// thub pa'i ring lugs la gnas mkha' ltar yangs pa'i blo can dag gi dbang phyug gi// gsung gi ser bu 'jam pos lhag par bskul ba las ni
rgyud chen nam mkha'i mtha'// 'jal bar byed pa'i legs bshad sprin gyi phreng ba dag ni de ring 'dir 'khrigs te// skya bo

rnams kyi yid kyis gzhi dag la phan pa'i bya ba byed 'gyur ram// byis pa ci dgar smra ba dag la ma yis bzhin du mkhas pas bzod mdzad de// khro ba med ldan 'dzum bar bcas pa'i
bzhin gyis gsal zhing drang por smra ba yis// bsam pa dag ldan bdag dang skye bo gzhan dag la yang blo gros sbyin pa dang// dge 'dun rnams kyang rtse gcig gyur ba'i thugs
kyis bdud kyi 'tshe ba zhi gyur cig// gang gis byin gyi brlabs las bdag ltas kyang// zab mo'i rgyu la ci dgar 'jug byed pa// thugs rje'i dbang gyur bla ma mchog rnams
kyis// nyin bzhin bdag la gzigs bar mdzad gyur cig// bdud kyis dbang byas ma rungs sems can rnams// bsam pa 'thun (mthun )pas dge ba'i lam 'jug cing// mthu dang ldan pa'ie
srungs ma dag gis kyang// 'gro ba 'di dag kun nas skyong gyur cig// srid dang srid par skye ba mchog gyur dam pa'i bshes gnyen gyis// nye bar gzung ste nyams pa med pa'i
phun tshogs brtul zhugs dang// rtse gcig yid kyis de nyid bsgoms las rdo rje 'dzin pa'i thugs// ji lta ba bzhin mngon gyur 'gro la de nyid ston par shog// // dpal dus
kyi 'khor lo'i rgyud kyi dka' 'grel snying po'i don rab tu gsal ba'i rgyan zhes bya ba 'di ni/ sgrub pa'i rgyal mtshan 'dzin pa rnams kyi rigs kyi bdag po dang/ rig pa'i
gnas mtha' dag la ngag gi dbang phyug brnyes pa'i gsung gis nye bar bskul ba las/ yul byang phyogs kyi rgyud du byung ba'i dge slongachos smra ba gzhon nu dpal zhes bya bas
bla ma dam pa rnams ki dring las ljang gi phur nyung ngur sbyar ba rdzogs so// // yi ge pa ni smon lam grags kyis bgyis pa las rgyal ba'i bstan pa rin po che yun du gnas
par gyur cig// //Carving Colophon, ff. 198b7-199a7rgyal dbang gsung gi gsang ba'i dpyid kyi dpal//rgyud sde'i dpag bsam kun gyi rtser son pa//dus kyi 'khor lo'i gser gyi
snye ma ni//dri med 'od kyis yongs su smin byas kyang//dka' phreng don zab

/ / 'bras bzang stsol ba la//pad dkar 'chang ba gangs can 'dzin ma 'dir//rgyud don mgrin pa'i rdza rnga mthor 'degs pa'i//gzhon nu zhes bya'i 'dab bzang dbang po gang//'gro
'di'i bsod nams zong gis rnyed pa bzhin//de gsung sngon med legs bshad putpal phreng//mdzes ma dri ma med 'od rna lung brgyan//rang nyid legs par 'dod pa'i skye bo yi//skal
bzang mgrin par 'os pa'i do shal bzhin//gang der lha mi'i gtsug rgyan chos kyi rje//spyan mnga' ngag gi dbang po'i mkhyen can gyi//rkang drug ngo mtshar dog pas thugs
bcugs te//dpal mang ldan pa'i pho brang rgyal bzang zhes//lugs gnyis 'byor pa'i nags klung nyams dga' bar//'thunmthun  rkyen 'chi med gang ga stsol ba las//rgya las bgrang
yas 'phel ba'i padmo yang//ngo mtshar 'dab stong ldan pa legs 'khrungs pa//gang 'di'i yi ge dang po'i dge ba'i bshes//bsod nams bzang por bod pas legs bsgrubs shing//brtson
pas par gyi glegs bu yongs sgrub pa//'brog mi rin chen rgyal mtshan nyid yin no//brkos kyi 'du byed bkra shis rgyal mtshan te//nor ba'i rnyog pa dang byed chu 'dang
gi//nor bu dge slong bsam grub grags shes bya//de dag brtson pas yongs su grub pa yang//bzhi ldan bkra shis klungs ldanchu pho 'brug//myos byed lo khyim dbyar tha'i dus
la'o//de las rnam dkar cha shas yongs rdzogs pa'i//dge ba dri med rgyu skar bdag po'i dpal//'gro 'di rmongs pa'i mun las rgyal byed cing//blar 'os zhabs bzang lhun po srid
'di brtan//dam chos nyi ma zla ba'i snang ba rgyas//rdzogs ldan dus ltar skye dgu dge thob nas//bcu drug cha rdzogs mi 'gyur bde ba che//rnam kun mchog ldan a yig bzang
mo dang//zung 'jug dus kyi 'khor lo'i go 'phang la//'gro ba ma lus reg pa thob gyur cig//ye dharmA he tu pra bhA bA he tunteShAn ta thA ga to hya ba dad/ te ShA nytsa yo
ni ro dha e baM pA dI mahA shra ma NaH // shubtamastusarbadzagataM//

